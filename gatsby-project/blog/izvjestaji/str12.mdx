---
title: Stigao posljednji trailer Joaquin Phoenixovog Jokera
date: 2019-08-28
slug: joker
author: Marko Leskovar
published: true
description: Nova ekranizirana verzija “klauna svih klaunova” bi trebala ugledati svijetlo dana 4. listopada
color: #8e1a1a
---
![#Joker](./joker.jpg)
Režiser Todd Phillips posljednjih dana na svom Instagram računu je izbacivao kriptičke objave, a vjerni pratitelji su vrlo brzo povezali skrivenu poruku – da će novi trailer nadolazećeg filma Joker biti objavljen danas, 28. kolovoza.

Nakon nekoliko prilično turbulentnih godina DC-ja, u kojima jednostavno nisu uspjeli dostići famu, a ni kvalitetu Marvelovih filmova, njihova perjanica Joker bi u svojoj novoj izvedbi mogla biti apsolutni hit, ako je vjerovati dosad objavljenim trailerima. Također, film je dobio rating R, što znači da nas očekuje vrlo brutalan i surov prikaz priče u kojoj ćemo saznati kako je jedan nasmijani komičar Arthur Fleck postao – Joker.

Kao što smo spomenuli, film izlazi 4. listopada, te ćemo tada moći ustvrditi je li Joaquin Phoenix malo previše zagrizao nego što može progutati, ili smo napokon dobili verziju Jokera koje se ni pokojni Heath Ledger nebi posramio.